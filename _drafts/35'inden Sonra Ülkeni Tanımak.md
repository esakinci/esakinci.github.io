---
layout: post
title: 35'inden Sonra Ülkeni Tanımak
author: esakinci
---

Öncelikle şunu belirtmem lazım ki; herkes gibi ben de bazı fikirlere ve ideallere inandığımın farkındayım. İnsanlık bu özelliği kullanan şeyler inşa etmekte çok hevesli. Bazen gaza getirici sözler olarak basit, bazen de bir kültür halinde daha kompleks. 
Basit ifade etmek gerekirse, yaşadığım hayal kırıklığının özeti aslında aşağıdadır. Yazının tamamını okumak istemiyorsan TLDR olarak düşünebilirsin.
"Türk milleti çalışkandır, Türk milleti zekidir." - M.Kemal Atatürk. 
Bu söz üstüne çok da düşünmeden inanmıştım. Ancak bu sözle beraber oluşmuş olan söylem, kafamda zaman içerisinde zaten değişmekteydi. Ancak 2023 yılında Türkiyede olan gelişmelerden sonra tamamen değişti! Ve şuna dönüştü:
"Türk milleti uyuşuktur, Türk milleti kurnazdır."
Üzülerek, malesef şu anda böyle. Ve umarım gelecekte bu fikrim iyi yönde değişir.

Hayatım'ın 32. yaşı çok büyük değişimler, kırılımlar, gelişmeler ve ümitler ile baya çalkantılı geçti. Pandemi etkisinde evde hapis proje geliştirme süreci, tükenmişlik sendromu, kendimle hesaplaşmak ve geliştirmeye (ilerlemeye) çalışmak. Tabi ki de tüm bunlara rağmen şanslıydım. En azından bir süredir hayatımda beni dinleyen, sabreden, yanımda olan, ve her zaman benimle beraber olacak olan çok kıymetli bir insan vardı. Yakın gelecekte eşim olacak olan kendisine, derinden minnet duyuyorum. İyi ki varsın <3 Sen olmasan ne yapardım? Gerçekten bilmiyorum. 
Ancak bu yazıma dair düşüncelerimin ana teması farklı elbette. Kendi hayatımla direkt alakalı olmasa da, içinde bulunduğum toplumun oluşturduğu Türkiye Cumhuriyeti'ne dair görüşümü metaforik bir anlatımla yazıya dökeceğim. Ve motive edici inanç-söylemler yüzünden yaşadığım hayal kırıklığına dair biraz şikayet edeceğim.

Türkiye bulunduğu coğrafyada bir sürü medeniyetin tarihi izleriyle iç içe geçmiş, yanına yeni kültürler ve izleri eklenerek gelişmeye veya genişlemeye devam eden yerleşkeleriyle ve birbirine benzemeyen halkıyla, kültürel olarak eşsiz bir zenginliğe sahip. Ancak bu karmaşanın ve çok renkliliğin içinde 'bir olmak' pek kolay olmadığından olsa gerek, eneteresan bir hafızasızlıkla ve bir üst kimlik arayışı ile yoluna devam etmeye çalışıyor. Bu hafısazılık enteresan bir şekilde adeta bir kültür olmuş gibi her yerde yaygın olarak bulunuyor. Belki bu çok renki tarih ve kültürün getirdiği, birbiri ile uyuşmayan mantıksal ve toplumsal çatışmalarından korunmak için kendine geliştirdiği bir mekanizma olabilir.. kim bilir? 
Toplumda bu kendine bir kimlik bulma arayışı içerisinde çeşitli paradigmalar mevcut. Kimisi Atatürk'ün "Ne mutlu Türk'üm diyene." sözünü benimsiyor, kimisi Göktürkçe harfleri ile "Türk" yazısıyla dolaşıyor, kimisi "ecdadımız" diyerek Osmanlı torunu olmayı kendine benimsemiş.. Bu sebeple ben Türkiye'yi adeta ergenlikte olan bir genç gibi görüyorum. Metaforuma da bunun üzerinden kuruyorum.

Metafor içerisinde ülkeleri şahıs gibi ele alırken, populizm ile iktidara gelmiş liderleri de şahıs gibi ele alıyorum. Çünkü bu liderler kendi öz iradeleri ile mevcut olduğu ülkelerin davranışını direkt etkiliyorlar.
Diğer taraftan halk'ı da ülkelerin bilinçaltı olarak değerlendiriyorum. Çünkü içindeki çeşitli topluluklar ve tarihi ile şekillenmiş. Zihin içinde farklı hissiyatlar ve fikir-sesler oluşturarak şahsı(ülke) yönlendirebiliyorlar.

Türkiye: onu dünyaya getirmiş anne babası tarafından çok sevilmiş, büyük umutlar ile üzerine titrenmiş, özgüveni artsın diye gerektiğinde fazlasıyla cesaretlendirilmiştir. Geçmişte daha varlıklı olsa da, şimdi fakir olan bir ailede kendini idare etmeye çalışırken geçmişteki 'ona anlatılan' zenginliğin imkanları aklında her zaman yer etmiştir. Okula başlamış, ancak kafasında an içinde olmakta zorlanan, çeşitli tahayyüllere dalarak derslerinin gerekliliğini tam notla yerine getiremese de bir şekilde lise 2 ye kadar gelmiş bir gençtir. Çok başarılı olmadığı için hor görüldüğünü düşünür. Kurucu ebeveynlerinin sesi ona böyle kötü hissettiği zamanlarda zihninde hep yüksek çınlar "İstesen yaparsın oğlum!", "Senin diğerlerinden bir eksiğin yok! Derslerine çalış, öğretmenlerini dinle yeter!" ve başarısız oldukça da utanır ve sıkılır kendisinden. 
Yine de gururlu bir çocukur Türkiye. Zayıflığını belli etmek istemez. Kendinden daha iyi şartlarda olan sınıfındaki diğer çocuklara çok özensede, kendisinden çok da farklı olmayan(hatta daha düşük seviyede) öğrenciler ile daha yakın arkadaşlıklar kurmuştur. Çünkü kendini kötü-eksik hissetmez onların arasında. Bazılarıyla kaynaklarını bile paylaşır. Onlar da severek kabul ederler elbette.

Sınıflardaki bazı öğrencilerin isimleri:
Lise 1: Afganistan, Hindistan, Myanmar, Pakistan, Suriye.
Lise 2: Azerbaycan, Bulgaristan, Lübnan, Yunanistan, Orban, Erdoğan, Aliyev. 
Lise 3: Almanya, İtalya, Fransa, Danimarka, Hollanda, Belçika
Lise 4: Amerika, İngiltere, Rusya, Çin, Japonya, Trump, Putin

Ailesinin geçmişinden kaynaklı olarak geniş bir çevresi vardı Türkiye'nin. Okumaya ilk başladığı andan itibaren kendisinden üstündeki sınıflardan bazı isimleri zaten tanıyordu. Onlara çeşitli yönlerden imreniyor, onlara benzemek istiyordu. Bu isteğinin şekillenmesinde elbette kurucularının yönlendirmesi olmuştu. Ve bu durumun farkındaydı Türkiye. Zamanla kendine çizdiği yüksek hedefleri tutturamamanın getirdiği üzüntü ve yılgınlıkla kendisine biçilen bu beklentiler ağır gelmeye başladı ve sınıfında onu yücelten arkadaşı Edoğan'ın etkisi ile 'hiç görmediği' eski parlak geçmişine odaklanır oldu. Erdoğan ilginç birisiydi. En çok 4. sınıflara imreniyordu Türkiye. Erdoğan da oradan Trump ve Putin ile yakın arkadaştı. Kendi sınıfından da Orban ve Aliyev ile de çok iyi geçiniyor du. Hatta 1. sınıflardan bir çok öğrenci ile de aktif olarak görüşüyordu. Popüler bir çocuktu. Böyle popüler birisinin onu yüceltmesi çok tatlı geliyordu Türkiyeye. 
Daha sonra ailesi ile sık sık neden eskisi gibi olamadığına dair tartışacak, onları suçlayacak, dedelerinin zenginliğini tekrar elde edebilmiş olsa, okulunda başarılı olmasa da hayatında çok başarılı olabileceğini düşünmeye başladı. Aslında o okumak istemiyordu ki! Kurucuları ona bunu dayatıyor diye düşünüyordu. Ona kalsa ressam, futbolcu, müzisyen, şarkıcı olabilirdi. Oralarda yetenekli olduğunu düşünüyor ama paraları olmadığı için babası izin vermiyordu ve istediği formayı, müzik aletini alamadığı için hayallerine hep zincir vurulmuştu. Zamanla hınç biriktirdi. Çevresinin ve ergenliğin de etkisi ile isyankar bir karakter'e büründü. Bazen zihninden gelen sesler ona böyle davranmaması gerektiğini söylese de, fakir babası ve annesinin çabalarını bilmesine rağmen vicdanını bastırdı. Onların yolunu beğenmemiş. Ona yetmemişti. Şimdi farklı bir şey denemek istiyordu.

Artık okulunu aksatmaktan geri durmuyor, öğretmenlerine karşı son derece saygısız davranıyor. Çoğu zaman bu hareketleri görmezden gelinse bile içindeki isyan hevesi sönmüyordu Türkiye'nin. Çünkü okula ilk başladığından bu yana arkadaşları Lise 2 de ciddi bir değişiklik göstermişti. Erdoğan ile sabah akşam beraber takıldığı için bir sürü farklı sınıftan insanla görüşebiliyor, istediği saatte evden çıkıyor ve eve giriyordu. Bu konuda evde muhalefet giderek arttı tabi. Ev içinde sürekli kavga sesleri yükseliyor. Bazen ağza alınmayacak sözler duyuluyordu. Türkiye'nin bu tutumu evin huzurunu bozmuştu. Ailesi ne yapacağını bilmiyor, endişe ile takip ediyorlardı bu süreci. 

En sonunda 2023'ün Şubat ayında feci bir kaza oldu! Türkiye beraber takıldığı arkadaşları ile feci bir trafik kazası yapmış, sürücü koltuğunda duran Erdoğan emniyet kemeri takılı olduğu için yaralanmamış ancak ön koltuktaki Türkiye ciddi bi şekilde yaralanmıştı. Elbette olayı duyan ebeveynleri ve arkadaşları hemen yardıma koşmuştu. Arasının bozuk olduğu bazı arkadaşları bile etkilenmişti Türkiye'nin yaşadığı kazadan. Söylenene göre kazada hata büyük oranda şöförün hatasından ve dikkatsiz tavırlarından kaynaklanıyordu. Türkiye hastaneden taburcu edildikten sonra bile durumu tam iyileşmemiş. Eskisi gibi olması vakit alacaktı. Bu durum elbette daha sonra evde bir sürü nasihat ve arkadaş seçimine dair ciddi eleştiriler olarak geri döndü Türkiyeye. Ancak akıllanmamıştı. Ona göre arabayı süren arkadaşının bir hatası yoktu! Kendisi de aslında emniyet kemerini takmayı ihmal ettiğinin farkında, ve gece vakti öyle bir yolda o hızda gidilmemesi gerektiğini biliyordu. Ancak gururu yüzünden hatasını kabul etmek zor geliyor ve onuru yüzünden arkadaşını satmış olmak istemiyordu. O güvenilir ve sözüne sadık biriydi! Birkaç ay sonra her türlü itiraza rağmen, aynı arkadaşları ile beraber olmayı seçti Türkiye. Ve bugün yine Erdoğan'ın kullandığı arabada yaşayacakları eğlence ve muhabbetin hayalini kuruyor. Erdoğan da ona kendisine arka çıktığı ve böyle bir kazadan sonra bile yine ön koltukta cüretkar bir şekilde oturabiliyor olmasını büyük laflarıyla övüyor. Arka koltukta kemerleri takılı arkadaşları da Erdoğan'ın her dediğine gülümseyerek "Aynn" diyordu! 

İşte şu an böyle birisi Türkiye! Sonunda kendisini tanıdım. Ve yazımı okumaya sabretmiş sana kendimce tanıtma fırsatım oldu. Endişeliyim onun için. İleride hatasını anlayıp, telafi etmeye kalksa bile kaçırdığı gençliği ve zamanı telafi edemeyecek. Öğrenmekte geç kaldığı konuları öğrenmeye kalksa bile 2x çaba sarf edecek.. Ancak buna sebat edecek mi? Fazla gururunu bir kenara bırakabilecek mi? Endişeliyim.. Sanmıyorum. Ama umarım olgunlaşarak hatalarını anlar ve gerekenleri yapar. 

Yakın gelecekte olabilecekler bence:
A-) Diyetini yapabilirse! Varlıklı ve yüksek prestijli birisi olamasa bile; kendisine yeten, sorumluluk sahibi, hatalarından ders çıkararak bilgelik kazanmış örnek bir kişi olarak insanların saygı duyduğu. Evinde ailesi tarafından sevilen biri olsa. İç huzuru olsa günlük hayatında. Yetmez mi?
B-) Sokaklarda bir köşede bitap düşmüş. Eli yüzü bozuk, kir içinde başka insanlara el açan düşkün bir tip olarak, mahallenin gençlerine "Ben sizin yaşınızdayen ne deli doluydum be! Yaşadım bu hayatı. Şimdiki gençler de peh.." diye sayıklayan bir meczup da olabilir.

Üzülüyorum.. Böyle zengin tarihi olan bir coğrafyada böylesine ziyan edilen bir potansiyel'e üzülüyorum. 35 yaşımdayım. Doğduğumdan beri halk olarak her gün daha da fakirleşiyoruz. Paramızdan altı sıfır attık 2002 de. Bu yazıyı yazdığım haftada TL-USD 19.8 den 23.3 e çıktı! Her şeye rağmen derslerini ihmal eden, ona en güzel hikayeler anlatan insanlar ile arkadaşlık yapan Türkiye için çok üzülüyorum. Ve bilincinin ufak bir parçası olarak ezilmekten yoruldum.